---
title: Coordinate sferiche
description: Coordinate sferiche, angolo solido e operatori differenziali
---

Giacché rivestiranno un ruolo importante sia per la comprensione di molti
argomenti che tratteremo sia per la risoluzione degli esercizi, introduciamo le
**coordinate sferiche** e il concetto di **angolo solido**, naturali
generalizzazioni delle coordinate polari e dell'angolo dal piano allo spazio.

Preso un punto $$(x, y, z) \in \mathbb{R}^3$$ possiamo considerare il vettore
dall'origine al punto in questione, il quale sarà definito univocamente una
volta fissatone modulo, direzione e verso. Per il modulo definiamo una variabile
$$r$$, per direzione e verso due angoli $$\phi$$ e $$\theta$$, il primo tra
l'asse $$z$$ e il vettore, il secondo fra l'asse $$x$$ e la proiezione di $$r$$
sul piano $$xy$$ .

Vogliamo trovare una relazione che permetta di passare dalle coordinate
cartesiane a quelle sferiche, molto semplicemente usando la trigonometria
vediamo che:

$$
\begin{cases}
x = r \sin\theta \cos\phi \\
y = r \sin\theta \sin\phi \\
z = r \cos\phi
\end{cases}
$$

Ora per rendere univocamente determinato il cambio di coordinate dobbiamo porre:

- $$r \in [0, +\infty)$$
- $$\phi \in [0, \pi]$$
- $$\theta \in [0, 2\pi)$$

Usando queste nuove coordinate si può facilmente esprimere un elementino di
superficie $$dS$$ o di volume $$d\tau$$. Come si può vedere
$$dS = r^2 \sin\theta \, d\theta \, d\phi$$. Il volume si ottiene moltiplicando
per l'incremento $$dr$$ del raggio:

$$
 d\tau = dS \cdot dr = r^2 \sin\theta \, d\theta \, d\phi \, dr
$$

## Angolo solido

<Statement type="definition" title="Angolo solido">

Si definisce **angolo solido** $$\Omega$$ e si misura in steradianti, la
quantità:

$$
\Omega = \frac{S}{r^2}
$$

Da cui segue che l'angolo solido infinitesimo è $$d\Omega = \frac{dS}{r^2}$$.

</Statement>

Se prendiamo il $$dS$$ calcolato precedentemente abbiamo:

$$
 d\Omega = \sin\theta \, d\theta \, d\phi
$$

### Operatori differenziali in coordinate sferiche

È possibile a partire dalla definizione di angolo solido, definire l'operatore
gradiente di un campo in coordinate sferiche. Data una funzione scalare
$$V(\rho, \theta, \phi)$$, come mi calcolo il gradiente di questa funzione?

Sfruttiamo l'equazione del differenziale per ricavare il gradiente della
funzione. Componendo tre spostamenti infinitesimi ortogonali in un unico
spostamento $$d\vec{l}$$ otteniamo:

$$
d\vec{l} = (dr, r\,d\theta, r \sin\theta \, d\phi)
$$

**Gradiente in coordinate sferiche:**

$$
\nabla V = \left( \frac{\partial V}{\partial r}, \frac{1}{r}\frac{\partial V}{\partial \theta}, \frac{1}{r \sin\theta}\frac{\partial V}{\partial \phi} \right)
$$

**Rotore in coordinate sferiche:**

$$
\begin{align*}
\nabla \times \vec{a} &= \frac{\hat{r}}{r^2 \sin\theta} \left[ \frac{\partial}{\partial \theta}(r a_\phi \sin\theta) - \frac{\partial}{\partial \phi}(r a_\theta) \right] \\
&+ \frac{\hat{\theta}}{r \sin\theta} \left[ \frac{\partial a_r}{\partial \phi} - \frac{\partial}{\partial r}(a_\phi r \sin\theta) \right] \\
&+ \frac{\hat{\phi}}{r} \left[ \frac{\partial}{\partial r}(r a_\theta) - \frac{\partial a_r}{\partial \theta} \right]
\end{align*}
$$

**Laplaciano in coordinate sferiche:**

$$
\nabla^2 f = \frac{1}{r^2} \frac{\partial}{\partial r} \left( r^2 \frac{\partial f}{\partial r} \right) + \frac{1}{r^2 \sin\theta} \left[ \frac{\partial}{\partial \theta} \left( \sin\theta \frac{\partial f}{\partial \theta} \right) + \frac{1}{\sin\theta} \frac{\partial^2 f}{\partial \phi^2} \right]
$$
