---
title: Sintesi delle equazioni di Maxwell
description:
  Le quattro equazioni in forma locale, continuità della carica, corrente di
  spostamento e chiusura del sistema elettromagnetico
---

Le equazioni di Maxwell sono il punto di arrivo del corso: riassumono in modo
compatto l'elettrostatica, il magnetismo stazionario e l'induzione in un unico
sistema dinamico.

Nel programma compaiono in due ruoli complementari:

- come **riassunto** delle leggi gia viste (Gauss, Faraday, Ampere);
- come **motore** per capire la propagazione ondosa e il trasporto di energia e
  impulso nel campo elettromagnetico.

## Forma differenziale in SI

<Statement type="law" title="Sistema di Maxwell">

$$
\begin{aligned}
\nabla\cdot\mathbf{D}&=\rho_f \\
\nabla\cdot\mathbf{B}&=0 \\
\nabla\times\mathbf{E}&=-\frac{\partial\mathbf{B}}{\partial t} \\
\nabla\times\mathbf{H}&=\mathbf{J}_f+\frac{\partial\mathbf{D}}{\partial t}
\end{aligned}
$$

</Statement>

## Come leggere le grandezze (E/B vs D/H)

- $\mathbf{E}$ e $\mathbf{B}$ sono i campi "fondamentali" che agiscono su
  cariche e correnti (forza di Lorentz).
- $\mathbf{D}$ e $\mathbf{H}$ sono campi "ausiliari" utili nei mezzi materiali:
  separano in modo comodo cariche/correnti **libere** da quelle di
  polarizzazione/magnetizzazione.

Con relazioni costitutive in mezzi lineari isotropi:

$$
\mathbf{D}=\varepsilon\mathbf{E},\qquad \mathbf{B}=\mu\mathbf{H}
$$

<Callout type="info" title="Notazione">

Qui usiamo il grassetto per vettori ($\mathbf{E}$). In altre parti degli appunti
puoi trovare la notazione $\vec{E}$: il contenuto fisico non cambia.

</Callout>

## Continuità della carica

Divergenza della quarta equazione:

$$
\nabla\cdot\mathbf{J}_f=-\frac{\partial\rho_f}{\partial t}
$$

La presenza di $\partial_t\mathbf{D}$ (corrente di spostamento) è essenziale per
coerenza con la conservazione della carica.

## Esempio concettuale: condensatore in carica

In un circuito con condensatore:

- tra i fili scorre corrente conduttrice;
- nel dielettrico tra le armature compare corrente di spostamento.

Questo "chiude" la circuitazione di Ampere-Maxwell senza introdurre correnti
materiali nel dielettrico ideale.

## Forma integrale (promemoria operativo)

La forma differenziale e spesso quella piu elegante, ma negli esercizi la forma
integrale e quella che si applica direttamente a simmetrie e circuitazioni:

- Gauss:
  $\displaystyle \oint_{\partial V}\mathbf{D}\cdot d\mathbf{A}=Q_{f,\text{int}}$
- Faraday:
  $\displaystyle \oint_{\partial S}\mathbf{E}\cdot d\mathbf{l}=-\frac{d}{dt}\int_S \mathbf{B}\cdot d\mathbf{A}$
- Ampere-Maxwell:
  $\displaystyle \oint_{\partial S}\mathbf{H}\cdot d\mathbf{l}=I_{f,\text{int}}+\frac{d}{dt}\int_S \mathbf{D}\cdot d\mathbf{A}$

<Callout type="tip" title="Scelta rapida in esame">

Se c'e alta simmetria, prova prima la forma integrale. Se devi imporre
condizioni al contorno o risolvere un problema in una regione senza sorgenti,
passa alla forma locale e alle equazioni d'onda/Poisson-Laplace.

</Callout>

## Invarianti strutturali

- assenza di monopoli magnetici: linee di $\mathbf{B}$ chiuse;
- simmetria dinamica tra campi: variazione di $\mathbf{E}$ genera $\mathbf{B}$,
  variazione di $\mathbf{B}$ genera $\mathbf{E}$.

Da qui emerge la propagazione ondosa del campo elettromagnetico.

## Prossimi passi in questa sezione

- [Onde elettromagnetiche](./electromagnetic-waves)
- [Poynting, impulso e tensore di Maxwell](./poynting-and-electromagnetic-momentum)
