---
title: Filo infinito
description:
  Campo e potenziale elettrostatico di un filo infinito con carica uniforme
---

## Filo infinito con carica uniforme

Consideriamo un filo rettilineo infinito con densità di carica lineare uniforme
$\lambda$.

### Campo Elettrico

Per simmetria cilindrica, il campo elettrico è radiale (perpendicolare al filo)
e dipende solo dalla distanza $r$ dal filo. Usiamo il Teorema di Gauss con una
superficie cilindrica di raggio $r$ e altezza $h$, coassiale col filo.

I flussi attraverso le basi del cilindro sono nulli perché il campo è parallelo
alle basi (perpendicolare alle normali). Il flusso è non nullo solo attraverso
la superficie laterale.

Carica interna racchiusa:

$$
Q_{int} = \lambda h
$$

Applicando Gauss:

$$
\Phi(\vec{E}) = E(r) 2\pi r h = \frac{\lambda h}{\varepsilon_0}
$$

$$
E(r) 2\pi r = \frac{\lambda}{\varepsilon_0} \implies E(r) = \frac{\lambda}{2\pi\varepsilon_0 r}
$$

In forma vettoriale:

$$
\vec{E}(r) = \frac{\lambda}{2\pi\varepsilon_0 r} \hat{u}_r
$$

### Potenziale Elettrostatico

Calcoliamo la differenza di potenziale rispetto a un punto di riferimento $r_0$.
Non possiamo porre il potenziale a zero all'infinito perché la distribuzione è
infinita.

$$
V(r) - V(r_0) = - \int_{r_0}^r \vec{E} \cdot d\vec{l} = - \int_{r_0}^r \frac{\lambda}{2\pi\varepsilon_0 r'} dr'
$$

$$
V(r) - V(r_0) = - \frac{\lambda}{2\pi\varepsilon_0} [\ln r']_{r_0}^r = - \frac{\lambda}{2\pi\varepsilon_0} \ln\left(\frac{r}{r_0}\right) = \frac{\lambda}{2\pi\varepsilon_0} \ln\left(\frac{r_0}{r}\right)
$$

Ponendo $V(r_0) = 0$ (o includendolo nella costante arbitraria):

$$
V(r) = \frac{\lambda}{2\pi\varepsilon_0} \ln \biggl(\frac{r_0}{r}\biggr)
$$

### Capacità

Un filo infinito isolato ha capacità indefinita (divergente). Tuttavia, il filo
è spesso l'armatura interna di un **condensatore cilindrico** (o cavo
coassiale).

Consideriamo un conduttore esterno cilindrico coassiale di raggio $R > r_{filo}$
(dove $r_{filo}$ è il raggio del filo, che qui approssimiamo a $0$ o $a$).

La differenza di potenziale tra il filo (raggio $a$) e il cilindro esterno
(raggio $b$) è:

$$
|\Delta V| = \frac{\lambda}{2\pi\varepsilon_0} \ln\left(\frac{b}{a}\right)
$$

La capacità per unità di lunghezza
$C_l = \frac{C}{h} = \frac{\lambda h}{|\Delta V| h} = \frac{\lambda}{|\Delta V|}$
è:

$$
C_l = \frac{2\pi\varepsilon_0}{\ln(b/a)}
$$
