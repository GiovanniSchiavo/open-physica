---
title: Piano infinito
description:
  Campo e potenziale elettrostatico di un piano infinito con carica uniforme
---

## Piano $\Sigma$ infinito con carica uniforme

Consideriamo un piano infinito con densità di carica superficiale $\sigma$
uniforme.

### Campo Elettrico

Per simmetria, il campo elettrico è perpendicolare al piano e uscente da esso
(se $\sigma > 0$). Ha lo stesso modulo a parità di distanza da entrambe le
parti, ma verso opposto.

Usiamo una superficie gaussiana cilindrica ("scatoletta di tonno") con basi di
area $A$ parallele al piano, poste a distanza $x$ e $-x$ da esso.

Carica interna racchiusa:

$$
Q_{int} = \sigma A
$$

Il flusso attraverso la superficie laterale è nullo (campo parallelo alla
superficie). Il flusso passa solo attraverso le due basi:

$$
\Phi(\vec{E}) = E A + E A = 2 E A
$$

Applicando Gauss:

$$
2 E A = \frac{\sigma A}{\varepsilon_0} \implies E = \frac{\sigma}{2\varepsilon_0}
$$

Il campo è uniforme, non dipende dalla distanza!

In forma vettoriale, indicando con $\hat{u}_n$ il versore normale al piano
uscente:

$$
\vec{E} = \frac{\sigma}{2\varepsilon_0} \text{sgn}(x) \hat{u}_x
$$

Oppure semplicemente considerando il verso:

$$
\vec{E} = \frac{\sigma}{2\varepsilon_0} \hat{u}_n
$$

### Potenziale Elettrostatico

Integrandendo il campo elettrico lungo l'asse $x$ perpendicolare al piano,
prendendo come riferimento $x_0$ (dove $V(x_0) = 0$):

$$
V(x) - V(x_0) = - \int_{x_0}^x E dx' = - \int_{x_0}^x \frac{\sigma}{2\varepsilon_0} dx'
$$

$$
V(x) = - \frac{\sigma}{2\varepsilon_0} (x - x_0)
$$

(Assumendo $x, x_0 > 0$).

### Capacità

Un piano infinito isolato ha capacità indefinita. Tuttavia, due piani infiniti
paralleli con carica opposta ($\sigma$ e $-\sigma$) formano un **condensatore
piano**.

Consideriamo due piani di area $A$ (in questo caso finita per definire la
capacità totale, oppure per unità di area) separati da una distanza $d$.

Il campo elettrico tra le armature è la somma dei campi dei due piani (che si
sommano, mentre all'esterno si annullano):

$$
E_{tot} = \frac{\sigma}{2\varepsilon_0} + \frac{\sigma}{2\varepsilon_0} = \frac{\sigma}{\varepsilon_0}
$$

La differenza di potenziale in modulo è:

$$
|\Delta V| = E d = \frac{\sigma d}{\varepsilon_0} = \frac{Q d}{\varepsilon_0 A}
$$

La capacità $C = Q / |\Delta V|$ è:

$$
C = \frac{\varepsilon_0 A}{d}
$$
