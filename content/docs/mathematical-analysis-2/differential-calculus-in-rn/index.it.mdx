---
title: Funzioni a due variabili
---

<Statement type="definition" title="Funzioni a due variabili reali">

Una funzione a due variabili è una funzione del tipo
$f: X \subseteq \mathbb{R}^2 \to \mathbb{R}$, che associa a ogni coppia di
numeri reali $(x, y)$ un numero reale $f(x, y)$:

$$
f(x, y): X \subseteq \mathbb{R}^2 \to \mathbb{R}\\
(x, y) \mapsto z
$$

Ovvero, scelta una **coppia ordinata** di valori $(x, y)$, la funzione
restituisce un valore reale $z$.

</Statement>

Ad esempio:

$$
f(x, y) = x^3 - xy^2 + y + 2 \\
f(0, 0) = 2 \\
f(1, 0) = 3 \\
\dots
$$

## Insieme di definizione (Dominio di una funzione a due variabili)

Consideriamo la funzione

$$
f(x,y) = \frac{1}{3} x^2  + xy
$$

notiamo che:

- non ci sono denominatori contenenti $x$ o $y$
- non ci sono radici con indice pari contenenti $x$ o $y$
- non ci sono logaritmi con base o con argomento contenente $x$ o $y$
- non compaiono arcoseni o arcocoseni con argomento contenente $x$ o $y$

Possiamo dire che la funzione è definita per ogni coppia di numeri reali

$$
X = \bigl\{(x,y) \in \mathbb{R}^2\bigr\}
$$

Alcuni casi particolari:

| Funzione                                                    | Condizione di esistenza                       |
| :---------------------------------------------------------- | :-------------------------------------------- |
| $f(x,y) = \dfrac{A(x,y)}{B(x,y)}$                           | $B(x,y) \neq 0$                               |
| $f(x,y) = \sqrt[n]{A(x,y)}$                                 | $n \text{ pari } \Rightarrow A(x,y) \geq 0$   |
| $f(x,y) = \log_{B(x,y)}{A(x,y)}$                            | $A(x,y) > 0, \; B(x,y) > 0, \; B(x,y) \neq 1$ |
| $f(x,y) = \arcsin{A(x,y)}$ <br/> $f(x,y) = \arccos{A(x,y)}$ | $-1 \leq A(x,y) \leq 1$                       |
| $f(x,y) = [A(x,y)]^{B(x,y)}$                                | $A(x,y) > 0$                                  |
