---
title: "Esercizio 1"
description: "Esercizio 1 sulla convergenza delle successioni di funzioni"
exercise:
  difficulty: 1
---

## Testo dell'esercizio

Studiare la convergenza puntuale e uniforme della successione di funzioni

$$
\Big\{e^{nx}\Big\}_n \quad n \in \mathbb{N}^\star \\
$$

Verificare poi la convergenza uniforme nell'intervallo $]-\infty, -1]$

## Soluzione [toc]

<Solution>

### Convergenza puntuale

La scrittura $\Big\{e^{nx}\Big\}_n$ indica che la successione di funzioni è

$$
f_1 = e^x, f_2 = e^{2x}, \dots, f_n = e^{nx}, \dots
$$

Fissato un valore di $x$, si ottiene una **successione numerica**:

$$
x=1 \quad e^1, e^2, e^3, \dots, e^n, \dots = \{e^n\}_n \\
x=2 \quad e^2, e^4, e^6, \dots, e^{2n}, \dots = \{e^{2n}\}_n \\
x=5 \quad e^5, e^{10}, e^{15}, \dots, e^{5n}, \dots = \{e^{5n}\}_n
$$

Studiamo la convergenza delle successioni numeriche:

- $x=1$: la successione numerica $\Big\{e^{n}\Big\}_n$ **non converge** perché

  $$
  \lim_{n \to \infty} e^n = \infty
  $$

- $x=0$: la successione numerica $\Big\{e^0\Big\}$ **converge** perché

  $$
    \lim_{n \to \infty} e^0 = 1
  $$

- $x=-1$: la successione numerica $\Big\{e^{-n}\Big\}_n$ **converge** perché

  $$
  \lim_{n \to \infty} e^{-n} = 0
  $$

Nei valori di $x$ per cui la successione numerica converge, la successione di
funzioni **converge puntualmente**.

Invece di verificare punto per punto, possiamo invece utilizzare la definizione
di convergenza puntuale per la successione di funzioni. Sia la nostra
successione

$$
{e^{nx}} \quad f_1=e^x, f_2=e^{2x}, \dots, f_n=e^{nx}
$$

notiamo che tutte le funzioni sono definite in $\mathbb{R} \to ]0, +\infty[$, ci
chiediamo in che intervallo $I \subseteq \mathbb{R}$ la successione converge
puntualmente. Consideriamo quindi il limite:

$$
\lim_{n \to \infty} e^{nx} = \begin{cases}
0 & \text{se } x < 0 \\
1 & \text{se } x = 0 \\
\infty & \text{se } x > 0
\end{cases}
$$

Possiamo dire che la successione di funzioni converge puntualmente
nell'intervallo $I = ]-\infty, 0]$, ovvero

$$
f_n \underset{]-\infty, 0]}{\longrightarrow} F
$$

Si noti che la funzione limite $F$ NON è continua.

### Convergenza uniforme

La funzione limite $F$ non è continua in $x=0$, quindi non converge
uniformemente in $]-\infty, 0]$.

Verifichiamo la convergenza uniforme nell'intervallo $]-\infty, -1]$ applicando
la definizione di convergenza uniforme:

$$
\lim_{n \to \infty} \sup_{x \in ]-\infty, -1]} | f_n(x) - F(x) | = 0
$$

Definiamo quindi

$$
g_n(x) = | f_n(x) - F(x) | = | e^{nx} - 0 | = e^{nx} \\
S_n = \sup_{x \in ]-\infty, -1]} g_n(x)
$$

Per trovare $S_n$ studiamo quindi la monotonia di $g_n(x)$

$$
g_n^\prime (x) = n e^{nx} > 0 \quad \forall x \in ]-\infty, -1]
$$

$g_n(x)$ è strettamente crescente in $]-\infty, -1]$. Quindi

$$
S_n = \sup_{x \in ]-\infty, -1]} g_n(x) = g_n(-1) = e^{-n}
$$

Andiamo quindi a calcolare il limite:

$$
\lim_{n \to \infty} S_n = \lim_{n \to \infty} e^{-n} = 0
$$

Quindi la successione di funzioni converge uniformemente nell'intervallo
$]-\infty, -1]$

$$
\Big\{e^{nx}\Big\}_n \underset{]-\infty, -1]}{\longrightarrow} F
$$

</Solution>
