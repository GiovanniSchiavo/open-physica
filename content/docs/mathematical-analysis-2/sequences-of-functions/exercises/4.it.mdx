---
title: "Esercizio 4"
description:
  "Convergenza puntuale, uniforme e integrale improprio di una successione di
  funzioni definita a tratti"
badges:
  - Convergenza puntuale
  - Convergenza uniforme
  - Integrale improprio
exercise:
  difficulty: 3
  exam: true
---

## Testo dell'esercizio

Si consideri la successione di funzioni $\{f_n\}_{n \geq 1}$ definita da

$$
f_n(x) = \begin{cases}
\dfrac{n - x}{n^2 + x^2} & x < n \\[8pt]
-e^{-nx + n^2} & x \geq n
\end{cases}
$$

1. Si calcoli il limite puntuale della successione e se ne determini l'insieme
   di convergenza puntuale.
2. Si stabilisca in quali intervalli di $\mathbb{R}$ la successione converge
   uniformemente.
3. Studiare, al variare di $n \geq 1$, la convergenza dell'integrale improprio
   $\displaystyle\int_{-\infty}^{+\infty} \big(f_n(x)\big)^2 \, dx$.
4. **(Facoltativo)** Sia $\varphi_n : \mathbb{R} \to \mathbb{R}$, $n \geq 1$,
   definita da

   $$
   \varphi_n(x) = \begin{cases}
   \big(f_n(x)\big)^2 & \text{se } x < n \\
   0 & \text{se } x \geq n
   \end{cases}
   $$

   Calcolare, se esiste,
   $\displaystyle\int_0^{+\infty} \sum_{n=1}^{\infty} \varphi_n(x) \, dx$.

## Soluzione [toc]

<Solution>

### 1: Convergenza puntuale

Per ogni $x \in \mathbb{R}$ fissato, definitivamente (cioè per ogni $n > x$)
vale

$$
f_n(x) = \frac{n - x}{n^2 + x^2}
$$

<Callout type="info">
<CalloutTitle>Osservazione</CalloutTitle>
Non ha senso guardare il limite di $-e^{-nx+n^2}$: per $x$ fissato, quando $n > x$ la
funzione si trova nel primo ramo. Poichè prima viene fissato $x$ e poi
si fa tendere $n$ a infinito, il punto $x$ rimane sempre minore di $n$.
</Callout>

Calcoliamo quindi il limite puntuale:

$$
F(x) = \lim_{n \to \infty} f_n(x) = \lim_{n \to \infty} \frac{n - x}{n^2 + x^2} = 0
$$

Il limite puntuale è $F(x) = 0$ su tutto $\mathbb{R}$ e l'insieme di convergenza
puntuale è $\mathbb{R}$.

### 2: Convergenza uniforme

Valutiamo $f_n$ nel punto $x = n$:

$$
f_n(n) = -e^{-n \cdot n + n^2} = -e^{0} = -1
$$

Affinchè ci sia convergenza uniforme su $\mathbb{R}$, deve valere

$$
\lim_{n \to +\infty} \sup_{x \in \mathbb{R}} |f_n(x) - F(x)| = 0
$$

chiamo

$$
S_n = \sup_{x \in \mathbb{R}} |f_n(x) - F(x)|
= \sup_{x \in \mathbb{R}} |f_n(x) - 0| = \sup_{x \in \mathbb{R}} |f_n(x)|
$$

E notiamo che, per definizione:

$$
S_n \geq |f_n(n)| = 1 \neq 0
$$

quindi la successione **non converge uniformemente** su $\mathbb{R}$.

Cerchiamo ora gli intervalli in cui la successione converge uniformemente.

Fissato $a \in \mathbb{R}$ qualsiasi, $\forall \ n > a$ si ha:

$$
\sup_{]-\infty, a]} \Big|f_n(x)\Big| = \sup_{]-\infty, a]} \frac{n - x}{n^2 + x^2}
$$

(possiamo togliere il valore assoluto perché per $x < n$ si ha $f_n(x) > 0$)

Studiamo la funzione

$$
g_n(x) = \dfrac{n - x}{n^2 + x^2} \\
\lim_{x \to \infty} g_n(x) = 0 \\
g_n^\prime(x) = \frac{-(n^2 + x^2) - (n - x) \cdot 2x}{(n^2 + x^2)^2} = \frac{x^2 -2nx - n^2}{(n^2 + x^2)^2}
$$

Ponendo il numeratore uguale a zero:

$$

x^2 - 2nx - n^2 = 0 \implies x = n(1 \pm \sqrt{2})


$$

Il massimo di $g$ si trova in $x_{\max} = n(1 - \sqrt{2})$:

$$

g\big(n(1-\sqrt{2})\big) = \frac{n - n(1-\sqrt{2})}{n^2 + n^2(1-\sqrt{2})^2} =
\frac{\sqrt{2}\,n}{n^2\big(1 + (1-\sqrt{2})^2\big)} = \frac{\sqrt{2}}{n(4 -
2\sqrt{2})}


$$

Per $n$ sufficientemente grande, $n(1-\sqrt{2}) < a$, quindi il massimo cade
nell'intervallo $]-\infty, a]$ e si ha

$$

\sup\_{]-\infty, a]} |f_n(x)| = \frac{\sqrt{2}}{n(4-2\sqrt{2})} \xrightarrow{n
\to +\infty} 0


$$

Pertanto la successione **converge uniformemente** su $]-\infty, a]$ per ogni
$a \in \mathbb{R}$:

$$

\{f_n\}\_n \underset{]-\infty, a]}{\rightrightarrows} 0


$$

<Callout type="warn">
  <CalloutTitle>Attenzione</CalloutTitle>
  Insiemi di convergenza o limiti puntuali che dipendono da $n$ non hanno senso.
</Callout>

### 3: Convergenza dell'integrale improprio

Per $n$ fissato, spezziamo l'integrale nei due rami di $f_n$:

$$

\int*{-\infty}^{+\infty} \big(f_n(x)\big)^2 \, dx =
\underbrace{\int*{-\infty}^{n} \left(\frac{n-x}{n^2+x^2}\right)^2 dx}\_{I_1}

- \underbrace{\int*{n}^{+\infty} e^{2(n^2-nx)} \, dx}*{I_2}
$$

**Integrale $I_2$ (per $x \geq n$):**

$$
I_2 = \int_n^{+\infty} e^{2n^2 - 2nx} \, dx
= e^{2n^2} \int_n^{+\infty} e^{-2nx} \, dx
= e^{2n^2} \left[ -\frac{1}{2n} e^{-2nx} \right]_n^{+\infty}
= e^{2n^2} \cdot \frac{e^{-2n^2}}{2n}
= \frac{1}{2n}
$$

L'integrale $I_2$ **converge** per ogni $n \geq 1$.

**Integrale $I_1$ (per $x < n$):**

Per $x \to -\infty$ si ha

$$
\left(\frac{n-x}{n^2+x^2}\right)^2 \sim \frac{x^2}{x^4} = \frac{1}{x^2}
$$

Poiché $\displaystyle\int_{-\infty}^{c} \frac{dx}{x^2}$ converge (per ogni
$c < 0$), per il criterio del confronto asintotico anche $I_1$ **converge**.

Dunque l'integrale improprio
$\displaystyle\int_{-\infty}^{+\infty} \big(f_n(x)\big)^2 \, dx$ **converge per
ogni** $n \geq 1$.

</Solution>
